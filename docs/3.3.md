---
layout: default
title: 3.3 	BGT   
parent: 3.0 Eisenspecificatie
nav_order: 3
---

Opdrachtgever verwacht alle keren een IMGEO bestand. Dus basis BGT met alle benodigde plusinformatie. Opdrachtgever heeft de wettelijke BGT nauwkeurigheid van  15 centimeter aangescherpt naar  2 centimeter bij het opvoeren van nieuwe objecten. 

De BGT-levering van elk deelgebied is bij het openstellen voor verkeer van het deelgebied. Een leveringsschema is noodzakelijk voor een soepele controle. De eerste levering(en) wordt gezien als een proeflevering. Deze dienen eerst ter controle aangeboden worden aan de gemeente. Na goedkeuring dient de BGT geüpload te worden inde Landelijke Voorziening BGT.  

Als de kwaliteit van de BGT deellevering voldoende is, dient de deellevering BGT direct via de Landelijke Voorziening  BGT verstrekt te worden. 
 
Eind levering BGT beslaat alle objecten, dus ook van derden zoals openbare verlichting en ondergrondse afvalcontainers. 

 
### Controletermijn:  

* Deelleveringen gemeente: 10 werkdagen na levering. 

* Deel- & eindlevering: 10 werkdagen na ontvangst via Landelijke Voorziening BGT 

* Pas na goedkeuring van de BGT kan het werk opgeleverd worden. 

### Controlehandelingen en afkeurmaatstaven deelleveringen en eindlevering: 

* Deel- & eindlevering BGT: Opdrachtgever machtigt opdrachtnemer om binnen de LV-BGT (Landelijke Voorziening Basisregistratie Grootschalige Topografie) ,namens de gemeente Alphen aan den Rijn, mutaties door te voeren in de BGT.  

* Kan de revisie worden geconverteerd naar een microstation tekening.  

* Is het in de goede coördinaten, coördinaten in het stelsel van de Rijksdriehoeksmeting. 

* Is het juiste kenmerkpunt gekozen (WGD, BTD, OTD enz) (95% moet kloppen)  

* Hangt de juiste administratie aan de kenmerkpunten. (95% moet kloppen. 100% juiste bronhouder: G0484) 

* Zit de juiste plusinformatie (IMGEO) in de levering (95% moet kloppen). Hangt de juiste      administratie aan de plusinformatie. (95% moet kloppen) Is het volledig. 

* sluit het aan op de oude situatie. (100% moet kloppen anders kan het niet worden verwerkt in de LV-BGT) 

* Na elke deel oplevering verwacht Opdrachtgever een nieuw controle bestand. 

* De deel- & eindlevering moet voldoen aan de wet Basisregistraties. Juiste kenmerk punten (99% moet kloppen), alle gegevens ingevuld (99% moet kloppen), nieuwe situatie sluit 100% aan op de oude situatie  

* De definitieve meting vind plaats nadat alles is aangelegd. 

* Uiterlijk 2 weken na aanleg laatste object definitieve levering via LV-BGT 

### Controlemeting:
Gemeente behoudt zich het recht voor op het (laten) uitvoeren van  controlemetingen. Deze meting mag maximaal 5 centimeter in het horizontale vlak afwijken ten opzichte van de levering. 

### Eisen aan landmeetkundig bedrijf  

* Het bedrijf wat de definitieve situatie in de BGT zet moet aantoonbaar ervaring hebben met het meten en verwerken van BGT projecten. (Minimaal 3 BGT projecten succesvol afgerond). 

* Het bedrijf moet eerder succesvol leveringen hebben gedaan aan de LV-BGT. 

* Opsomming van landmeetkundige software welke er in het project word gebruikt. 

* Het bedrijf wat de definitieve situatie in de BGT zet meet het openbare terrein van het gehele projectgebied in met GPS en/of tachymeter. 

* Opsomming welk merk landmeetkundige apparatuur er word gebruikt inclusief kalibratierapport maximaal 1 jaar oud op datum van inmeting 
