---
layout: default
title: Verplichtingen van de Opdrachtnemer
parent: 2.0 IL specificatie
nav_order: 4
---

De Opdrachtnemer wijst een “BIM Regisseur ON” aan voor het Werk. Tot de taken en verantwoordelijkheden van de BIM Regisseur Opdrachtnemer behoren tenminste:  

* Het onderhouden van de contacten met de BIM Regisseur Opdrachtgever;  

* Het in goed overleg met alle projectpartners, opstellen en actueel houden van de detailplanning Informatielevering (conform het Nationaal Model BIM Uitvoeringsplan; www.bimloket.nl), inclusief een data-overdrachtsschema;  

* Het sturen en bewaken van de uitvoering van het BIM Uitvoeringsplan.

* Zorgdragen dat informatieleveringen worden uitgevoerd conform de Informatie levering specificatie.

De Opdrachtnemer dient, onder regie en op aanwijzing van de BIM Regisseur Opdrachtnemer, data en eventueel datamodellen zonder terughoudendheid op vooraf overeen te komen tijdstippen en conform vooraf overeen te komen specificaties te delen met haar projectpartners, zoals onderaannemers. De Opdrachtnemer dient dit in de overeenkomsten met haar projectpartners vast te leggen.  

De Opdrachtnemer is verplicht om de inhoud van deze Annex inclusief de Informatielevering Specificatie, op te nemen in af te sluiten overeenkomsten met haar projectpartners voor zover dit relevant is voor het voldoen aan de voorwaarden van deze ILS.  