---
layout: default
title: 2.4 Intellectueel eigendom
parent: 2.0 IL Specificatie
nav_order: 4
---

Alle (aanspraken op) intellectuele eigendomsrechten (IE-rechten) met betrekking tot enig resultaat voortvloeiende uit de Overeenkomst, berusten bij de Gemeente, tenzij schriftelijk anders is overeengekomen. De Opdrachtnemer draagt deze (aanspraken op) IE-rechten –voor zover nodig- kosteloos over aan de Gemeente. De Opdrachtnemer zal op eerste verzoek kosteloos meewerken aan het bewerkstelligen van de overdracht 
 
### Opdrachtnemer 
De Opdrachtnemer verleent aan de Opdrachtgever een (sub)licentie om zijn Intellectuele Eigendomsrechten die zijn ontstaan of zullen ontstaan in verband met de Werkzaamheden en de Documenten, de daarin belichaamde werken en de daaruit voortvloeiende werken te gebruiken. Onder ‘gebruiken’ wordt hier begrepen:  

* het gebruiken van modellen en/of data;  

* het gebruiken van modellen en/of (BIM-)data ten behoeve van het beheer, onderhoud en instandhouding van het bouwwerk, waaronder begrepen gedeeltelijke of gehele wijziging of vernietiging;  

* het gebruiken van afbeeldingen van het bouwwerk;  

* alle openbaarmakings- en verveelvoudigingshandelingen, waaronder (maar niet beperkt tot) de openbaarmakings- en verveelvoudigingshandelingen die nodig zijn voor de uitvoering van de beheer-, publieke en wettelijke taken van de Opdrachtgever en die nodig zijn voor het opnemen van informatie in de BIM-database van de Opdrachtgever.  

De Opdrachtnemer dient ervoor zorg te dragen dat alle data die in het kader van de Overeenkomst door hem of namens hem worden toegevoegd aan het BIM, traceerbaar zijn naar haar of haar project partners die verantwoordelijk zijn voor het genereren en het invoeren van de data  

### Opdrachtgever 

De Opdrachtgever verleent : 

* geen licenties;  

* voor de duur van de Overeenkomst aan de Opdrachtnemer een onvoorwaardelijke, onherroepelijke, overdraagbare en vergoedingsvrije licentie, met het recht om aan derden sub licenties te verlenen, om de intellectuele eigendomsrechten met betrekking tot de Bestaande Infrastructuur/Bouwwerk en de daarin belichaamde werken ten behoeve van de Werkzaamheden te gebruiken.  

* Alle bestekstekeningen: digitaal in PDF/A-formaat, en dgn-formaat (Microstation v8i-ss2). 

De Opdrachtgever wordt eigenaar van alle (digitale) Documenten en data die de Opdrachtnemer op grond van de Informatisering Specificatie (ILS) aan de Opdrachtgever dient te verstrekken.
