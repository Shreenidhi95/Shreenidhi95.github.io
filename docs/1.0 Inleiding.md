---
layout: default
title: 1.0 Inleiding
nav_order: 2
---
Om Asset Management optimaal uit te kunnen voeren gedurende de gehele life-cycle van assets, heeft de Opdrachtgever gedurende de life-cycle steeds actuele, betrouwbare en complete informatie nodig. Hiervoor dient informatie over assets efficiÃ«nt beheerd te worden. Meerdere partijen, zowel intern als extern, zullen informatie uitwisselen tijdens de gehele asset life-cycle.  

Wanneer sprake is van aanpassingen aan assets zoals bij een reconstructie, dient revisie-informatie hieromtrent met de opdrachtgever gedeeld te worden. Om eenduidigheid te bereiken over welke informatie wanneer aangeleverd wordt en aan welke uitgangspunten deze dient te voldoen, is voorliggende Informatielevering Specificatie (ILS) opgesteld.  

De InformatieLevering Specificatie (ILS) is een contractdocument waarin de overdracht van gegevens is gespecificeerd tussen de Opdrachtnemer en de Opdrachtgever bij projecten. Met de ILS krijgt de Opdrachtgever de juiste, actuele assetgegevens/-data van objecten van de opdrachtnemer aangeleverd. Hierdoor kunnen areaalgegevens actueel en op orde worden gehouden.  

In de ILS wordt zowel beschreven welke data geleverd dient te worden, als ook hoe frequent de data geleverd dient te worden, en de wijze waarop (bijvoorbeeld gestructureerd via open BIM-standaarden) de data geleverd dient te worden. De ILS uniformeert de data uitwisseling tussen opdrachtgever en opdrachtnemer.  

Een ILS zorgt voor:  

* Grip op meerdere leveringsmomenten tussen partijen in de verschillende fasen binnen de (bouw)keten in de Infra-sector;  

* Het borgen van de informatiebehoefte vanuit meerder perspectieven (Assetmanagement en Geografische Informatiesystemen) met grote mate van standaardisering;  

* Een protocol met specificaties voor het aan- en opleveren van digitale gegevens bij projecten.  
